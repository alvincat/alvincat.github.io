<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>《廉颇蔺相如列传》 - Alvincat&#39;s Blog</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="alvincat" /><meta name="description" content="本文为司马迁《史记》中的名篇，讲述了战国后期赵国将相之间由“和”到“不和”再到“和”的过程，刻画了蔺相如的智勇双全与顾全大局，以及廉颇的忠勇直率与知错能改。全文由“完璧归赵”、“渑池之会”、“将相和”三个核心故事构成。
" /><meta name="keywords" content="Hugo, theme, even" />






<meta name="generator" content="Hugo 0.138.0 with theme even" />


<link rel="canonical" href="alvincat.github.io/post/classic_literature/long_content/wan_bi_gui_zhao/" />
<link rel="apple-touch-icon" sizes="180x180" href="/alvincat.github.io/apple-touch-icon.png">
<link rel="icon" type="image/png" sizes="32x32" href="/alvincat.github.io/favicon-32x32.png">
<link rel="icon" type="image/png" sizes="16x16" href="/alvincat.github.io/favicon-16x16.png">
<link rel="manifest" href="/alvincat.github.io/manifest.json">
<link rel="mask-icon" href="/alvincat.github.io/safari-pinned-tab.svg" color="#5bbad5">



<link href="alvincat.github.io/sass/main.min.f5a694fa8a6b263f05f575c19a1e180f4c9dd0ee7515e64585961f31d756a263.css" rel="stylesheet">
<link href="/alvincat.github.io/lib/fancybox/jquery.fancybox-3.1.20.min.css" rel="stylesheet">


<meta property="og:url" content="alvincat.github.io/post/classic_literature/long_content/wan_bi_gui_zhao/">
  <meta property="og:site_name" content="Alvincat&#39;s Blog">
  <meta property="og:title" content="《廉颇蔺相如列传》">
  <meta property="og:description" content="本文为司马迁《史记》中的名篇，讲述了战国后期赵国将相之间由“和”到“不和”再到“和”的过程，刻画了蔺相如的智勇双全与顾全大局，以及廉颇的忠勇直率与知错能改。全文由“完璧归赵”、“渑池之会”、“将相和”三个核心故事构成。">
  <meta property="og:locale" content="en">
  <meta property="og:type" content="article">
    <meta property="article:section" content="post">
    <meta property="article:published_time" content="2025-12-16T21:50:54+08:00">
    <meta property="article:modified_time" content="2025-12-16T21:50:54+08:00">

  <meta itemprop="name" content="《廉颇蔺相如列传》">
  <meta itemprop="description" content="本文为司马迁《史记》中的名篇，讲述了战国后期赵国将相之间由“和”到“不和”再到“和”的过程，刻画了蔺相如的智勇双全与顾全大局，以及廉颇的忠勇直率与知错能改。全文由“完璧归赵”、“渑池之会”、“将相和”三个核心故事构成。">
  <meta itemprop="datePublished" content="2025-12-16T21:50:54+08:00">
  <meta itemprop="dateModified" content="2025-12-16T21:50:54+08:00">
  <meta itemprop="wordCount" content="2202">
  <meta itemprop="keywords" content="文学">
  <meta name="twitter:card" content="summary">
  <meta name="twitter:title" content="《廉颇蔺相如列传》">
  <meta name="twitter:description" content="本文为司马迁《史记》中的名篇，讲述了战国后期赵国将相之间由“和”到“不和”再到“和”的过程，刻画了蔺相如的智勇双全与顾全大局，以及廉颇的忠勇直率与知错能改。全文由“完璧归赵”、“渑池之会”、“将相和”三个核心故事构成。">

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/" class="logo">Alvincat&#39;s Blog</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="alvincat.github.io/">
        <li class="mobile-menu-item">主页</li>
      </a><a href="alvincat.github.io/post/">
        <li class="mobile-menu-item">归档</li>
      </a><a href="alvincat.github.io/tags/">
        <li class="mobile-menu-item">标签</li>
      </a><a href="alvincat.github.io/about/">
        <li class="mobile-menu-item">关于</li>
      </a><a href="alvincat.github.io/categories/">
        <li class="mobile-menu-item">分类</li>
      </a><a href="alvincat.github.io/search/">
        <li class="mobile-menu-item">搜索</li>
      </a><a href="alvincat.github.io/contents/">
        <li class="mobile-menu-item">目录</li>
      </a>
  </ul>

  


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/" class="logo">Alvincat&#39;s Blog</a>
</div>





<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="alvincat.github.io/">主页</a>
      </li><li class="menu-item">
        <a class="menu-item-link" href="alvincat.github.io/post/">归档</a>
      </li><li class="menu-item">
        <a class="menu-item-link" href="alvincat.github.io/tags/">标签</a>
      </li><li class="menu-item">
        <a class="menu-item-link" href="alvincat.github.io/about/">关于</a>
      </li><li class="menu-item">
        <a class="menu-item-link" href="alvincat.github.io/categories/">分类</a>
      </li><li class="menu-item">
        <a class="menu-item-link" href="alvincat.github.io/search/">搜索</a>
      </li><li class="menu-item">
        <a class="menu-item-link" href="alvincat.github.io/contents/">目录</a>
      </li>
  </ul>
</nav>

    </header><main id="main" class="main">
      <div class="content-wrapper">
        <div id="content" class="content">
          <article class="post">
    
    <header class="post-header">
      <h1 class="post-title">《廉颇蔺相如列传》</h1>

      <div class="post-meta">
        <span class="post-time"> 2025-12-16 </span>
        <div class="post-category">
            <a href="/alvincat.github.io/categories/%E6%96%87%E5%AD%A6/"> 文学 </a>
            </div>
          <span class="more-meta"> 约 2202 字 </span>
          <span class="more-meta"> 预计阅读 5 分钟 </span>
        
      </div>
    </header>

    <div class="post-toc" id="post-toc">
  <h2 class="post-toc-title">文章目录</h2>
  <div class="post-toc-content always-active">
    <nav id="TableOfContents">
  <ul>
    <li><a href="#廉颇蔺相如列传">《廉颇蔺相如列传》</a>
      <ul>
        <li><a href="#完璧归赵">完璧归赵</a></li>
        <li><a href="#渑池之会">渑池之会</a></li>
        <li><a href="#将相和">将相和</a></li>
      </ul>
    </li>
  </ul>
</nav>
  </div>
</div>
    <div class="post-content">
      <p>本文为司马迁《史记》中的名篇，讲述了战国后期赵国将相之间由“和”到“不和”再到“和”的过程，刻画了蔺相如的智勇双全与顾全大局，以及廉颇的忠勇直率与知错能改。全文由“完璧归赵”、“渑池之会”、“将相和”三个核心故事构成。</p>
<hr>
<h1 id="廉颇蔺相如列传">《廉颇蔺相如列传》</h1>
<h2 id="完璧归赵">完璧归赵</h2>
<p>廉颇者，赵之良将也。赵惠文王十六年，廉颇为赵将，伐齐，大破之，取阳晋，拜为上卿，以勇气闻于诸侯。</p>
<p>蔺相如者，赵人也。为赵宦者令缪贤舍人。</p>
<p>赵惠文王时，得楚和氏璧。秦昭王闻之，使人遗赵王书，愿以十五城请易璧。赵王与大将军廉颇诸大臣谋：欲予秦，秦城恐不可得，徒见欺；欲勿予，即患秦兵之来。计未定，求人可使报秦者，未得。</p>
<p>宦者令缪贤曰：“臣舍人蔺相如可使。”王问：“何以知之？”对曰：“臣尝有罪，窃计欲亡走燕。臣舍人相如止臣，曰：‘君何以知燕王？’臣语曰：‘臣尝从大王与燕王会境上，燕王私握臣手，曰“愿结友”。以此知之，故欲往。’相如谓臣曰：‘夫赵强而燕弱，而君幸于赵王，故燕王欲结于君。今君乃亡赵走燕，燕畏赵，其势必不敢留君，而束君归赵矣。君不如肉袒伏斧质请罪，则幸得脱矣。’臣从其计，大王亦幸赦臣。臣窃以为其人勇士，有智谋，宜可使。”</p>
<p>于是王召见，问蔺相如曰：“秦王以十五城请易寡人之璧，可予不？”相如曰：“秦强而赵弱，不可不许。”王曰：“取吾璧，不予我城，奈何？”相如曰：“秦以城求璧而赵不许，曲在赵；赵予璧而秦不予赵城，曲在秦。均之二策，宁许以负秦曲。”王曰：“谁可使者？”相如曰：“王必无人，臣愿奉璧往使。城入赵而璧留秦；城不入，臣请完璧归赵。”赵王于是遂遣相如奉璧西入秦。</p>
<p>秦王坐章台见相如。相如奉璧奏秦王。秦王大喜，传以示美人及左右，左右皆呼万岁。相如视秦王无意偿赵城，乃前曰：“璧有瑕，请指示王。”王授璧。相如因持璧却立，倚柱，怒发上冲冠，谓秦王曰：“大王欲得璧，使人发书至赵王，赵王悉召群臣议，皆曰：‘秦贪，负其强，以空言求璧，偿城恐不可得。’议不欲予秦璧。臣以为布衣之交尚不相欺，况大国乎！且以一璧之故逆强秦之欢，不可。于是赵王乃斋戒五日，使臣奉璧，拜送书于庭。何者？严大国之威以修敬也。今臣至，大王见臣列观，礼节甚倨；得璧，传之美人，以戏弄臣。臣观大王无意偿赵王城邑，故臣复取璧。大王必欲急臣，臣头今与璧俱碎于柱矣！”</p>
<p>相如持其璧睨柱，欲以击柱。秦王恐其破璧，乃辞谢固请，召有司案图，指从此以往十五都予赵。相如度秦王特以诈佯为予赵城，实不可得，乃谓秦王曰：“和氏璧，天下所共传宝也。赵王恐，不敢不献。赵王送璧时，斋戒五日。今大王亦宜斋戒五日，设九宾于廷，臣乃敢上璧。”秦王度之，终不可强夺，遂许斋五日，舍相如广成传舍。</p>
<p>相如度秦王虽斋，决负约不偿城，乃使其从者衣褐，怀其璧，从径道亡，归璧于赵。</p>
<p>秦王斋五日后，乃设九宾礼于廷，引赵使者蔺相如。相如至，谓秦王曰：“秦自缪公以来二十余君，未尝有坚明约束者也。臣诚恐见欺于王而负赵，故令人持璧归，间至赵矣。且秦强而赵弱，大王遣一介之使至赵，赵立奉璧来。今以秦之强而先割十五都予赵，赵岂敢留璧而得罪于大王乎？臣知欺大王之罪当诛，臣请就汤镬。唯大王与群臣孰计议之。”</p>
<p>秦王与群臣相视而嘻。左右或欲引相如去。秦王因曰：“今杀相如，终不能得璧也，而绝秦赵之欢。不如因而厚遇之，使归赵。赵王岂以一璧之故欺秦邪？”卒廷见相如，毕礼而归之。</p>
<p>相如既归，赵王以为贤大夫，使不辱于诸侯，拜相如为上大夫。
秦亦不以城予赵，赵亦终不予秦璧。</p>
<hr>
<h2 id="渑池之会">渑池之会</h2>
<p>其后秦伐赵，拔石城。明年，复攻赵，杀二万人。</p>
<p>秦王使使者告赵王，欲与王为好，会于西河外渑池。赵王畏秦，欲毋行。廉颇、蔺相如计曰：“王不行，示赵弱且怯也。”赵王遂行，相如从。廉颇送至境，与王诀曰：“王行，度道里会遇之礼毕，还，不过三十日。三十日不还，则请立太子为王，以绝秦望。”王许之。遂与秦王会渑池。</p>
<p>秦王饮酒酣，曰：“寡人窃闻赵王好音，请奏瑟。”赵王鼓瑟。秦御史前书曰：“某年月日，秦王与赵王会饮，令赵王鼓瑟。”蔺相如前曰：“赵王窃闻秦王善为秦声，请奉盆缶秦王，以相娱乐。”秦王怒，不许。于是相如前进缶，因跪请秦王。秦王不肯击缶。相如曰：“五步之内，相如请得以颈血溅大王矣！”左右欲刃相如，相如张目叱之，左右皆靡。于是秦王不怿，为一击缶。相如顾召赵御史书曰：“某年月日，秦王为赵王击缶。”</p>
<p>秦之群臣曰：“请以赵十五城为秦王寿！”蔺相如亦曰：“请以秦之咸阳为赵王寿！”</p>
<p>秦王竟酒，终不能加胜于赵。赵亦盛设兵以待秦，秦不敢动。</p>
<hr>
<h2 id="将相和">将相和</h2>
<p>既罢，归国，以相如功大，拜为上卿，位在廉颇之右。</p>
<p>廉颇曰：“我为赵将，有攻城野战之大功，而蔺相如徒以口舌为劳，而位居我上。且相如素贱人，吾羞，不忍为之下！”宣言曰：“我见相如，必辱之。”相如闻，不肯与会。相如每朝时，常称病，不欲与廉颇争列。已而相如出，望见廉颇，相如引车避匿。</p>
<p>于是舍人相与谏曰：“臣所以去亲戚而事君者，徒慕君之高义也。今君与廉颇同列，廉君宣恶言而君畏匿之，恐惧殊甚，且庸人尚羞之，况于将相乎！臣等不肖，请辞去。”蔺相如固止之，曰：“公之视廉将军孰与秦王？”曰：“不若也。”相如曰：“夫以秦王之威，而相如廷叱之，辱其群臣。相如虽驽，独畏廉将军哉？顾吾念之，强秦之所以不敢加兵于赵者，徒以吾两人在也。今两虎共斗，其势不俱生。吾所以为此者，以先国家之急而后私仇也。”</p>
<p>廉颇闻之，肉袒负荆，因宾客至蔺相如门谢罪曰：“鄙贱之人，不知将军宽之至此也！”</p>
<p>卒相与欢，为刎颈之交。</p>
    </div>

    
<footer class="post-footer">
      <div class="post-tags">
          <a href="/alvincat.github.io/tags//"></a>
          </div>
      <nav class="post-nav">
        <a class="prev" href="alvincat.github.io/post/classic_literature/long_content/li_sao/">
            <i class="iconfont icon-left"></i>
            <span class="prev-text nav-default">《离骚》-屈原</span>
            <span class="prev-text nav-mobile">上一篇</span>
          </a>
        <a class="next" href="alvincat.github.io/post/classic_literature/long_content/gua_ren_zhi_yu_guo_ye/">
            <span class="next-text nav-default">《寡人之于国也》 — 《孟子》</span>
            <span class="next-text nav-mobile">下一篇</span>
            <i class="iconfont icon-right"></i>
          </a>
      </nav>
    </footer>
  </article>
        </div>
        

      </div>
    </main>
    

    <footer id="footer" class="footer">
      <div class="social-links">
      <a href="mailto:alvincat@126.com" class="iconfont icon-email" title="email"></a>
      <a href="https://www.google.com" class="iconfont icon-google" title="google"></a>
      <a href="https://github.com/alvincat" class="iconfont icon-github" title="github"></a>
      <a href="https://weibo.com" class="iconfont icon-weibo" title="weibo"></a>
      <a href="https://www.zhihu.com" class="iconfont icon-zhihu" title="zhihu"></a>
      <a href="https://www.douban.com" class="iconfont icon-douban" title="douban"></a>
      <a href="https://www.bilibili.com" class="iconfont icon-bilibili" title="bilibili"></a>
  
</div>

<div class="copyright">
  <span class="power-by">
    由 <a class="hexo-link" href="https://gohugo.io">Hugo</a> 强力驱动
  </span>
  <span class="division">|</span>
  <span class="theme-info">
    主题 - 
    <a class="theme-link" href="https://github.com/olOwOlo/hugo-theme-even">Even</a>
  </span>

  

  <span class="copyright-year">
    &copy; 
    2017 - 
    2026<span class="heart"><i class="iconfont icon-heart"></i></span><span>alvincat</span>
  </span>
</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  <script type="text/javascript" src="/alvincat.github.io/lib/jquery/jquery-3.2.1.min.js"></script>
  <script type="text/javascript" src="/alvincat.github.io/lib/slideout/slideout-1.0.1.min.js"></script>
  <script type="text/javascript" src="/alvincat.github.io/lib/fancybox/jquery.fancybox-3.1.20.min.js"></script>



<script type="text/javascript" src="alvincat.github.io/js/main.min.4ae89da218555efa0e7093a20b92017d2e1202b66fff9fc2edf4cb8d44b44c6e.js"></script>
  <script type="text/javascript">
    window.MathJax = {
      tex: {
        inlineMath: [['$','$'], ['\\(','\\)']],
        }
    };
  </script>
  <script async src="https://cdn.jsdelivr.net/npm/mathjax@3.0.5/es5/tex-mml-chtml.js" integrity="sha256-HGLuEfFcsUJGhvB8cQ8nr0gai9EucOOaIxFw7qxmd+w=" crossorigin="anonymous"></script>








</body>
</html>
