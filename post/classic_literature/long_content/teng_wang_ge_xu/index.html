<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>《滕王阁序》- 王勃 - Alvincat&#39;s Blog</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="alvincat" /><meta name="description" content="《滕王阁序》（全称《秋日登洪府滕王阁饯别序》或《滕王阁诗序》）是唐代文学家王勃创作的一篇骈文名作。据传，王勃于唐高宗上元二年（675年）九月，前往交趾（今越南）探望父亲途中，路过洪州（今江西南昌），恰逢都督阎公于重阳节在滕王阁大宴宾客。王勃即席赋诗并写下此序，文惊四座，成为千古绝唱。
" /><meta name="keywords" content="Hugo, theme, even" />






<meta name="generator" content="Hugo 0.138.0 with theme even" />


<link rel="canonical" href="alvincat.github.io/post/classic_literature/long_content/teng_wang_ge_xu/" />
<link rel="apple-touch-icon" sizes="180x180" href="/alvincat.github.io/apple-touch-icon.png">
<link rel="icon" type="image/png" sizes="32x32" href="/alvincat.github.io/favicon-32x32.png">
<link rel="icon" type="image/png" sizes="16x16" href="/alvincat.github.io/favicon-16x16.png">
<link rel="manifest" href="/alvincat.github.io/manifest.json">
<link rel="mask-icon" href="/alvincat.github.io/safari-pinned-tab.svg" color="#5bbad5">



<link href="alvincat.github.io/sass/main.min.f5a694fa8a6b263f05f575c19a1e180f4c9dd0ee7515e64585961f31d756a263.css" rel="stylesheet">
<link href="/alvincat.github.io/lib/fancybox/jquery.fancybox-3.1.20.min.css" rel="stylesheet">


<meta property="og:url" content="alvincat.github.io/post/classic_literature/long_content/teng_wang_ge_xu/">
  <meta property="og:site_name" content="Alvincat&#39;s Blog">
  <meta property="og:title" content="《滕王阁序》- 王勃">
  <meta property="og:description" content="《滕王阁序》（全称《秋日登洪府滕王阁饯别序》或《滕王阁诗序》）是唐代文学家王勃创作的一篇骈文名作。据传，王勃于唐高宗上元二年（675年）九月，前往交趾（今越南）探望父亲途中，路过洪州（今江西南昌），恰逢都督阎公于重阳节在滕王阁大宴宾客。王勃即席赋诗并写下此序，文惊四座，成为千古绝唱。">
  <meta property="og:locale" content="en">
  <meta property="og:type" content="article">
    <meta property="article:section" content="post">
    <meta property="article:published_time" content="2025-12-14T09:40:30+08:00">
    <meta property="article:modified_time" content="2025-12-14T09:40:30+08:00">

  <meta itemprop="name" content="《滕王阁序》- 王勃">
  <meta itemprop="description" content="《滕王阁序》（全称《秋日登洪府滕王阁饯别序》或《滕王阁诗序》）是唐代文学家王勃创作的一篇骈文名作。据传，王勃于唐高宗上元二年（675年）九月，前往交趾（今越南）探望父亲途中，路过洪州（今江西南昌），恰逢都督阎公于重阳节在滕王阁大宴宾客。王勃即席赋诗并写下此序，文惊四座，成为千古绝唱。">
  <meta itemprop="datePublished" content="2025-12-14T09:40:30+08:00">
  <meta itemprop="dateModified" content="2025-12-14T09:40:30+08:00">
  <meta itemprop="wordCount" content="1076">
  <meta itemprop="keywords" content="文学">
  <meta name="twitter:card" content="summary">
  <meta name="twitter:title" content="《滕王阁序》- 王勃">
  <meta name="twitter:description" content="《滕王阁序》（全称《秋日登洪府滕王阁饯别序》或《滕王阁诗序》）是唐代文学家王勃创作的一篇骈文名作。据传，王勃于唐高宗上元二年（675年）九月，前往交趾（今越南）探望父亲途中，路过洪州（今江西南昌），恰逢都督阎公于重阳节在滕王阁大宴宾客。王勃即席赋诗并写下此序，文惊四座，成为千古绝唱。">

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/" class="logo">Alvincat&#39;s Blog</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="alvincat.github.io/">
        <li class="mobile-menu-item">主页</li>
      </a><a href="alvincat.github.io/post/">
        <li class="mobile-menu-item">归档</li>
      </a><a href="alvincat.github.io/tags/">
        <li class="mobile-menu-item">标签</li>
      </a><a href="alvincat.github.io/about/">
        <li class="mobile-menu-item">关于</li>
      </a><a href="alvincat.github.io/categories/">
        <li class="mobile-menu-item">分类</li>
      </a><a href="alvincat.github.io/search/">
        <li class="mobile-menu-item">搜索</li>
      </a><a href="alvincat.github.io/contents/">
        <li class="mobile-menu-item">目录</li>
      </a>
  </ul>

  


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/" class="logo">Alvincat&#39;s Blog</a>
</div>





<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="alvincat.github.io/">主页</a>
      </li><li class="menu-item">
        <a class="menu-item-link" href="alvincat.github.io/post/">归档</a>
      </li><li class="menu-item">
        <a class="menu-item-link" href="alvincat.github.io/tags/">标签</a>
      </li><li class="menu-item">
        <a class="menu-item-link" href="alvincat.github.io/about/">关于</a>
      </li><li class="menu-item">
        <a class="menu-item-link" href="alvincat.github.io/categories/">分类</a>
      </li><li class="menu-item">
        <a class="menu-item-link" href="alvincat.github.io/search/">搜索</a>
      </li><li class="menu-item">
        <a class="menu-item-link" href="alvincat.github.io/contents/">目录</a>
      </li>
  </ul>
</nav>

    </header><main id="main" class="main">
      <div class="content-wrapper">
        <div id="content" class="content">
          <article class="post">
    
    <header class="post-header">
      <h1 class="post-title">《滕王阁序》- 王勃</h1>

      <div class="post-meta">
        <span class="post-time"> 2025-12-14 </span>
        <div class="post-category">
            <a href="/alvincat.github.io/categories/%E6%96%87%E5%AD%A6/"> 文学 </a>
            </div>
          <span class="more-meta"> 约 1076 字 </span>
          <span class="more-meta"> 预计阅读 3 分钟 </span>
        
      </div>
    </header>

    <div class="post-toc" id="post-toc">
  <h2 class="post-toc-title">文章目录</h2>
  <div class="post-toc-content always-active">
    <nav id="TableOfContents">
  <ul>
    <li><a href="#滕王阁序">《滕王阁序》</a></li>
  </ul>
</nav>
  </div>
</div>
    <div class="post-content">
      <p>《滕王阁序》（全称《秋日登洪府滕王阁饯别序》或《滕王阁诗序》）是唐代文学家王勃创作的一篇骈文名作。据传，王勃于唐高宗上元二年（675年）九月，前往交趾（今越南）探望父亲途中，路过洪州（今江西南昌），恰逢都督阎公于重阳节在滕王阁大宴宾客。王勃即席赋诗并写下此序，文惊四座，成为千古绝唱。</p>
<hr>
<h1 id="滕王阁序">《滕王阁序》</h1>
<p>　　豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p>
<p>　　时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得仙人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p>
<p>　　披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨；雁阵惊寒，声断衡阳之浦。</p>
<p>　　遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人？萍水相逢，尽是他乡之客。怀帝阍而不见，奉宣室以何年？</p>
<p>　　嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p>
<p>　　勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p>
<p>　　呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：</p>
<p>　　滕王高阁临江渚，佩玉鸣鸾罢歌舞。 <br>
　　画栋朝飞南浦云，珠帘暮卷西山雨。 <br>
　　闲云潭影日悠悠，物换星移几度秋。 <br>
　　阁中帝子今何在？槛外长江空自流。</p>
    </div>

    
<footer class="post-footer">
      <div class="post-tags">
          <a href="/alvincat.github.io/tags//"></a>
          </div>
      <nav class="post-nav">
        <a class="prev" href="alvincat.github.io/post/classic_literature/long_content/xiao_shi_tan_ji/">
            <i class="iconfont icon-left"></i>
            <span class="prev-text nav-default">《小石潭记》- 柳宗元</span>
            <span class="prev-text nav-mobile">上一篇</span>
          </a>
        <a class="next" href="alvincat.github.io/post/classic_literature/long_content/zui_weng_ting_ji/">
            <span class="next-text nav-default">《醉翁庭记》- 欧阳修</span>
            <span class="next-text nav-mobile">下一篇</span>
            <i class="iconfont icon-right"></i>
          </a>
      </nav>
    </footer>
  </article>
        </div>
        

      </div>
    </main>
    

    <footer id="footer" class="footer">
      <div class="social-links">
      <a href="mailto:alvincat@126.com" class="iconfont icon-email" title="email"></a>
      <a href="https://www.google.com" class="iconfont icon-google" title="google"></a>
      <a href="https://github.com/alvincat" class="iconfont icon-github" title="github"></a>
      <a href="https://weibo.com" class="iconfont icon-weibo" title="weibo"></a>
      <a href="https://www.zhihu.com" class="iconfont icon-zhihu" title="zhihu"></a>
      <a href="https://www.douban.com" class="iconfont icon-douban" title="douban"></a>
      <a href="https://www.bilibili.com" class="iconfont icon-bilibili" title="bilibili"></a>
  
</div>

<div class="copyright">
  <span class="power-by">
    由 <a class="hexo-link" href="https://gohugo.io">Hugo</a> 强力驱动
  </span>
  <span class="division">|</span>
  <span class="theme-info">
    主题 - 
    <a class="theme-link" href="https://github.com/olOwOlo/hugo-theme-even">Even</a>
  </span>

  

  <span class="copyright-year">
    &copy; 
    2017 - 
    2026<span class="heart"><i class="iconfont icon-heart"></i></span><span>alvincat</span>
  </span>
</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  <script type="text/javascript" src="/alvincat.github.io/lib/jquery/jquery-3.2.1.min.js"></script>
  <script type="text/javascript" src="/alvincat.github.io/lib/slideout/slideout-1.0.1.min.js"></script>
  <script type="text/javascript" src="/alvincat.github.io/lib/fancybox/jquery.fancybox-3.1.20.min.js"></script>



<script type="text/javascript" src="alvincat.github.io/js/main.min.4ae89da218555efa0e7093a20b92017d2e1202b66fff9fc2edf4cb8d44b44c6e.js"></script>
  <script type="text/javascript">
    window.MathJax = {
      tex: {
        inlineMath: [['$','$'], ['\\(','\\)']],
        }
    };
  </script>
  <script async src="https://cdn.jsdelivr.net/npm/mathjax@3.0.5/es5/tex-mml-chtml.js" integrity="sha256-HGLuEfFcsUJGhvB8cQ8nr0gai9EucOOaIxFw7qxmd+w=" crossorigin="anonymous"></script>








</body>
</html>
