<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>《过秦论》- 贾谊 - Alvincat&#39;s Blog</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="alvincat" /><meta name="description" content="《过秦论》是西汉政论家、文学家贾谊的代表作，分上、中、下三篇，旨在总结秦朝速亡的历史教训，为汉文帝提供治国借鉴。其中上篇最为经典，流传最广，它以磅礴的史论笔法，剖析秦之兴衰，结尾点明“仁义不施而攻守之势异也”的核心论点。
" /><meta name="keywords" content="Hugo, theme, even" />






<meta name="generator" content="Hugo 0.138.0 with theme even" />


<link rel="canonical" href="alvincat.github.io/post/classic_literature/long_content/guo_qin_lun/" />
<link rel="apple-touch-icon" sizes="180x180" href="/alvincat.github.io/apple-touch-icon.png">
<link rel="icon" type="image/png" sizes="32x32" href="/alvincat.github.io/favicon-32x32.png">
<link rel="icon" type="image/png" sizes="16x16" href="/alvincat.github.io/favicon-16x16.png">
<link rel="manifest" href="/alvincat.github.io/manifest.json">
<link rel="mask-icon" href="/alvincat.github.io/safari-pinned-tab.svg" color="#5bbad5">



<link href="alvincat.github.io/sass/main.min.f5a694fa8a6b263f05f575c19a1e180f4c9dd0ee7515e64585961f31d756a263.css" rel="stylesheet">
<link href="/alvincat.github.io/lib/fancybox/jquery.fancybox-3.1.20.min.css" rel="stylesheet">


<meta property="og:url" content="alvincat.github.io/post/classic_literature/long_content/guo_qin_lun/">
  <meta property="og:site_name" content="Alvincat&#39;s Blog">
  <meta property="og:title" content="《过秦论》- 贾谊">
  <meta property="og:description" content="《过秦论》是西汉政论家、文学家贾谊的代表作，分上、中、下三篇，旨在总结秦朝速亡的历史教训，为汉文帝提供治国借鉴。其中上篇最为经典，流传最广，它以磅礴的史论笔法，剖析秦之兴衰，结尾点明“仁义不施而攻守之势异也”的核心论点。">
  <meta property="og:locale" content="en">
  <meta property="og:type" content="article">
    <meta property="article:section" content="post">
    <meta property="article:published_time" content="2025-12-14T09:25:09+08:00">
    <meta property="article:modified_time" content="2025-12-14T09:25:09+08:00">

  <meta itemprop="name" content="《过秦论》- 贾谊">
  <meta itemprop="description" content="《过秦论》是西汉政论家、文学家贾谊的代表作，分上、中、下三篇，旨在总结秦朝速亡的历史教训，为汉文帝提供治国借鉴。其中上篇最为经典，流传最广，它以磅礴的史论笔法，剖析秦之兴衰，结尾点明“仁义不施而攻守之势异也”的核心论点。">
  <meta itemprop="datePublished" content="2025-12-14T09:25:09+08:00">
  <meta itemprop="dateModified" content="2025-12-14T09:25:09+08:00">
  <meta itemprop="wordCount" content="1194">
  <meta itemprop="keywords" content="文学">
  <meta name="twitter:card" content="summary">
  <meta name="twitter:title" content="《过秦论》- 贾谊">
  <meta name="twitter:description" content="《过秦论》是西汉政论家、文学家贾谊的代表作，分上、中、下三篇，旨在总结秦朝速亡的历史教训，为汉文帝提供治国借鉴。其中上篇最为经典，流传最广，它以磅礴的史论笔法，剖析秦之兴衰，结尾点明“仁义不施而攻守之势异也”的核心论点。">

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/" class="logo">Alvincat&#39;s Blog</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="alvincat.github.io/">
        <li class="mobile-menu-item">主页</li>
      </a><a href="alvincat.github.io/post/">
        <li class="mobile-menu-item">归档</li>
      </a><a href="alvincat.github.io/tags/">
        <li class="mobile-menu-item">标签</li>
      </a><a href="alvincat.github.io/about/">
        <li class="mobile-menu-item">关于</li>
      </a><a href="alvincat.github.io/categories/">
        <li class="mobile-menu-item">分类</li>
      </a><a href="alvincat.github.io/search/">
        <li class="mobile-menu-item">搜索</li>
      </a><a href="alvincat.github.io/contents/">
        <li class="mobile-menu-item">目录</li>
      </a>
  </ul>

  


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/" class="logo">Alvincat&#39;s Blog</a>
</div>





<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="alvincat.github.io/">主页</a>
      </li><li class="menu-item">
        <a class="menu-item-link" href="alvincat.github.io/post/">归档</a>
      </li><li class="menu-item">
        <a class="menu-item-link" href="alvincat.github.io/tags/">标签</a>
      </li><li class="menu-item">
        <a class="menu-item-link" href="alvincat.github.io/about/">关于</a>
      </li><li class="menu-item">
        <a class="menu-item-link" href="alvincat.github.io/categories/">分类</a>
      </li><li class="menu-item">
        <a class="menu-item-link" href="alvincat.github.io/search/">搜索</a>
      </li><li class="menu-item">
        <a class="menu-item-link" href="alvincat.github.io/contents/">目录</a>
      </li>
  </ul>
</nav>

    </header><main id="main" class="main">
      <div class="content-wrapper">
        <div id="content" class="content">
          <article class="post">
    
    <header class="post-header">
      <h1 class="post-title">《过秦论》- 贾谊</h1>

      <div class="post-meta">
        <span class="post-time"> 2025-12-14 </span>
        <div class="post-category">
            <a href="/alvincat.github.io/categories/%E6%96%87%E5%AD%A6/"> 文学 </a>
            </div>
          <span class="more-meta"> 约 1194 字 </span>
          <span class="more-meta"> 预计阅读 3 分钟 </span>
        
      </div>
    </header>

    <div class="post-toc" id="post-toc">
  <h2 class="post-toc-title">文章目录</h2>
  <div class="post-toc-content always-active">
    <nav id="TableOfContents"></nav>
  </div>
</div>
    <div class="post-content">
      <p>《过秦论》是西汉政论家、文学家贾谊的代表作，分上、中、下三篇，旨在总结秦朝速亡的历史教训，为汉文帝提供治国借鉴。其中上篇最为经典，流传最广，它以磅礴的史论笔法，剖析秦之兴衰，结尾点明“仁义不施而攻守之势异也”的核心论点。</p>
<hr>
<p>　　秦孝公据崤函之固，拥雍州之地，君臣固守以窥周室，有席卷天下，包举宇内，囊括四海之意，并吞八荒之心。当是时也，商君佐之，内立法度，务耕织，修守战之具，外连衡而斗诸侯。于是秦人拱手而取西河之外。</p>
<p>　　孝公既没，惠文、武、昭襄蒙故业，因遗策，南取汉中，西举巴、蜀，东割膏腴之地，北收要害之郡。诸侯恐惧，会盟而谋弱秦，不爱珍器重宝肥饶之地，以致天下之士，合从缔交，相与为一。当此之时，齐有孟尝，赵有平原，楚有春申，魏有信陵。此四君者，皆明智而忠信，宽厚而爱人，尊贤而重士，约从离衡，兼韩、魏、燕、楚、齐、赵、宋、卫、中山之众。于是六国之士，有宁越、徐尚、苏秦、杜赫之属为之谋；齐明、周最、陈轸、召滑、楼缓、翟景、苏厉、乐毅之徒通其意；吴起、孙膑、带佗、倪良、王廖、田忌、廉颇、赵奢之伦制其兵。尝以十倍之地，百万之众，叩关而攻秦。秦人开关延敌，九国之师，逡巡而不敢进。秦无亡矢遗镞之费，而天下诸侯已困矣。于是从散约败，争割地而赂秦。秦有余力而制其弊，追亡逐北，伏尸百万，流血漂橹；因利乘便，宰割天下，分裂山河。强国请服，弱国入朝。延及孝文王、庄襄王，享国之日浅，国家无事。</p>
<p>　　及至始皇，奋六世之余烈，振长策而御宇内，吞二周而亡诸侯，履至尊而制六合，执敲扑而鞭笞天下，威振四海。南取百越之地，以为桂林、象郡；百越之君，俯首系颈，委命下吏。乃使蒙恬北筑长城而守藩篱，却匈奴七百余里；胡人不敢南下而牧马，士不敢弯弓而报怨。于是废先王之道，焚百家之言，以愚黔首；隳名城，杀豪杰；收天下之兵，聚之咸阳，销锋镝，铸以为金人十二，以弱天下之民。然后践华为城，因河为池，据亿丈之城，临不测之渊，以为固。良将劲弩守要害之处，信臣精卒陈利兵而谁何。天下已定，始皇之心，自以为关中之固，金城千里，子孙帝王万世之业也。</p>
<p>　　始皇既没，余威震于殊俗。然陈涉瓮牖绳枢之子，氓隶之人，而迁徙之徒也；才能不及中人，非有仲尼、墨翟之贤，陶朱、猗顿之富；蹑足行伍之间，而倔起阡陌之中，率疲弊之卒，将数百之众，转而攻秦；斩木为兵，揭竿为旗，天下云集响应，赢粮而景从。山东豪俊遂并起而亡秦族矣。</p>
<p>　　且夫天下非小弱也，雍州之地，崤函之固，自若也。陈涉之位，非尊于齐、楚、燕、赵、韩、魏、宋、卫、中山之君也；锄櫌棘矜，非铦于钩戟长铩也；谪戍之众，非抗于九国之师也；深谋远虑，行军用兵之道，非及向时之士也。然而成败异变，功业相反，何也？试使山东之国与陈涉度长絜大，比权量力，则不可同年而语矣。然秦以区区之地，致万乘之势，序八州而朝同列，百有余年矣；然后以六合为家，崤函为宫；一夫作难而七庙隳，身死人手，为天下笑者，何也？仁义不施而攻守之势异也。</p>
    </div>

    
<footer class="post-footer">
      <div class="post-tags">
          <a href="/alvincat.github.io/tags//"></a>
          </div>
      <nav class="post-nav">
        <a class="prev" href="alvincat.github.io/post/classic_literature/long_content/yue_yang_lou_ji/">
            <i class="iconfont icon-left"></i>
            <span class="prev-text nav-default">《岳阳楼记》- 范仲淹</span>
            <span class="prev-text nav-mobile">上一篇</span>
          </a>
        <a class="next" href="alvincat.github.io/post/classic_literature/long_content/long_zhong_dui/">
            <span class="next-text nav-default">《隆中对》- 《三国志·蜀书·诸葛亮传》</span>
            <span class="next-text nav-mobile">下一篇</span>
            <i class="iconfont icon-right"></i>
          </a>
      </nav>
    </footer>
  </article>
        </div>
        

      </div>
    </main>
    

    <footer id="footer" class="footer">
      <div class="social-links">
      <a href="mailto:alvincat@126.com" class="iconfont icon-email" title="email"></a>
      <a href="https://www.google.com" class="iconfont icon-google" title="google"></a>
      <a href="https://github.com/alvincat" class="iconfont icon-github" title="github"></a>
      <a href="https://weibo.com" class="iconfont icon-weibo" title="weibo"></a>
      <a href="https://www.zhihu.com" class="iconfont icon-zhihu" title="zhihu"></a>
      <a href="https://www.douban.com" class="iconfont icon-douban" title="douban"></a>
      <a href="https://www.bilibili.com" class="iconfont icon-bilibili" title="bilibili"></a>
  
</div>

<div class="copyright">
  <span class="power-by">
    由 <a class="hexo-link" href="https://gohugo.io">Hugo</a> 强力驱动
  </span>
  <span class="division">|</span>
  <span class="theme-info">
    主题 - 
    <a class="theme-link" href="https://github.com/olOwOlo/hugo-theme-even">Even</a>
  </span>

  

  <span class="copyright-year">
    &copy; 
    2017 - 
    2026<span class="heart"><i class="iconfont icon-heart"></i></span><span>alvincat</span>
  </span>
</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  <script type="text/javascript" src="/alvincat.github.io/lib/jquery/jquery-3.2.1.min.js"></script>
  <script type="text/javascript" src="/alvincat.github.io/lib/slideout/slideout-1.0.1.min.js"></script>
  <script type="text/javascript" src="/alvincat.github.io/lib/fancybox/jquery.fancybox-3.1.20.min.js"></script>



<script type="text/javascript" src="alvincat.github.io/js/main.min.4ae89da218555efa0e7093a20b92017d2e1202b66fff9fc2edf4cb8d44b44c6e.js"></script>
  <script type="text/javascript">
    window.MathJax = {
      tex: {
        inlineMath: [['$','$'], ['\\(','\\)']],
        }
    };
  </script>
  <script async src="https://cdn.jsdelivr.net/npm/mathjax@3.0.5/es5/tex-mml-chtml.js" integrity="sha256-HGLuEfFcsUJGhvB8cQ8nr0gai9EucOOaIxFw7qxmd+w=" crossorigin="anonymous"></script>








</body>
</html>
