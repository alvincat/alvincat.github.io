<!DOCTYPE html>
<html lang="zh-cn">
<head>
  <meta charset="utf-8">
  <meta http-equiv="X-UA-Compatible" content="IE=edge,chrome=1">
  <title>《长恨歌》-白居易 - Alvincat&#39;s Blog</title>
  <meta name="renderer" content="webkit" />
<meta name="viewport" content="width=device-width, initial-scale=1, maximum-scale=1"/>

<meta http-equiv="Cache-Control" content="no-transform" />
<meta http-equiv="Cache-Control" content="no-siteapp" />

<meta name="theme-color" content="#f8f5ec" />
<meta name="msapplication-navbutton-color" content="#f8f5ec">
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="#f8f5ec">


<meta name="author" content="alvincat" /><meta name="description" content="" /><meta name="keywords" content="Hugo, theme, even" />






<meta name="generator" content="Hugo 0.138.0 with theme even" />


<link rel="canonical" href="http://www.alvincat.top/post/classic_literature/tang/baijuyi/chang_hen_ge/" />
<link rel="apple-touch-icon" sizes="180x180" href="/apple-touch-icon.png">
<link rel="icon" type="image/png" sizes="32x32" href="/favicon-32x32.png">
<link rel="icon" type="image/png" sizes="16x16" href="/favicon-16x16.png">
<link rel="manifest" href="/manifest.json">
<link rel="mask-icon" href="/safari-pinned-tab.svg" color="#5bbad5">



<link href="/sass/main.min.f5a694fa8a6b263f05f575c19a1e180f4c9dd0ee7515e64585961f31d756a263.css" rel="stylesheet">
<link href="/lib/fancybox/jquery.fancybox-3.1.20.min.css" rel="stylesheet">


<meta property="og:url" content="http://www.alvincat.top/post/classic_literature/tang/baijuyi/chang_hen_ge/">
  <meta property="og:site_name" content="Alvincat&#39;s Blog">
  <meta property="og:title" content="《长恨歌》-白居易">
  <meta property="og:description" content="Hugo theme even example site.">
  <meta property="og:locale" content="en">
  <meta property="og:type" content="article">
    <meta property="article:section" content="post">
    <meta property="article:published_time" content="2025-12-13T22:38:55+08:00">
    <meta property="article:modified_time" content="2025-12-13T22:38:55+08:00">

  <meta itemprop="name" content="《长恨歌》-白居易">
  <meta itemprop="description" content="Hugo theme even example site.">
  <meta itemprop="datePublished" content="2025-12-13T22:38:55+08:00">
  <meta itemprop="dateModified" content="2025-12-13T22:38:55+08:00">
  <meta itemprop="wordCount" content="971">
  <meta itemprop="keywords" content="文学">
  <meta name="twitter:card" content="summary">
  <meta name="twitter:title" content="《长恨歌》-白居易">
  <meta name="twitter:description" content="Hugo theme even example site.">

<!--[if lte IE 9]>
  <script src="https://cdnjs.cloudflare.com/ajax/libs/classlist/1.1.20170427/classList.min.js"></script>
<![endif]-->

<!--[if lt IE 9]>
  <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
  <script src="https://cdn.jsdelivr.net/npm/respond.js@1.4.2/dest/respond.min.js"></script>
<![endif]-->

</head>
<body>
  <div id="mobile-navbar" class="mobile-navbar">
  <div class="mobile-header-logo">
    <a href="/" class="logo">Alvincat&#39;s Blog</a>
  </div>
  <div class="mobile-navbar-icon">
    <span></span>
    <span></span>
    <span></span>
  </div>
</div>
<nav id="mobile-menu" class="mobile-menu slideout-menu">
  <ul class="mobile-menu-list">
    <a href="/">
        <li class="mobile-menu-item">主页</li>
      </a><a href="/post/">
        <li class="mobile-menu-item">归档</li>
      </a><a href="/tags/">
        <li class="mobile-menu-item">标签</li>
      </a><a href="/about/">
        <li class="mobile-menu-item">关于</li>
      </a><a href="/categories/">
        <li class="mobile-menu-item">分类</li>
      </a><a href="/search/">
        <li class="mobile-menu-item">搜索</li>
      </a><a href="/contents/">
        <li class="mobile-menu-item">目录</li>
      </a>
  </ul>

  


</nav>

  <div class="container" id="mobile-panel">
    <header id="header" class="header">
        <div class="logo-wrapper">
  <a href="/" class="logo">Alvincat&#39;s Blog</a>
</div>





<nav class="site-navbar">
  <ul id="menu" class="menu">
    <li class="menu-item">
        <a class="menu-item-link" href="/">主页</a>
      </li><li class="menu-item">
        <a class="menu-item-link" href="/post/">归档</a>
      </li><li class="menu-item">
        <a class="menu-item-link" href="/tags/">标签</a>
      </li><li class="menu-item">
        <a class="menu-item-link" href="/about/">关于</a>
      </li><li class="menu-item">
        <a class="menu-item-link" href="/categories/">分类</a>
      </li><li class="menu-item">
        <a class="menu-item-link" href="/search/">搜索</a>
      </li><li class="menu-item">
        <a class="menu-item-link" href="/contents/">目录</a>
      </li>
  </ul>
</nav>

    </header><main id="main" class="main">
      <div class="content-wrapper">
        <div id="content" class="content">
          <article class="post">
    
    <header class="post-header">
      <h1 class="post-title">《长恨歌》-白居易</h1>

      <div class="post-meta">
        <span class="post-time"> 2025-12-13 </span>
        <div class="post-category">
            <a href="/categories/%E6%96%87%E5%AD%A6/"> 文学 </a>
            </div>
          <span class="more-meta"> 约 971 字 </span>
          <span class="more-meta"> 预计阅读 2 分钟 </span>
        
      </div>
    </header>

    <div class="post-toc" id="post-toc">
  <h2 class="post-toc-title">文章目录</h2>
  <div class="post-toc-content always-active">
    <nav id="TableOfContents"></nav>
  </div>
</div>
    <div class="post-content">
      <p>《长恨歌》 <br>
【唐 白居易】 <br>
汉皇重色思倾国，御宇多年求不得。 <br>
杨家有女初长成，养在深闺人未识。 <br>
天生丽质难自弃，一朝选在君王侧。 <br>
<strong>回眸一笑百媚生，六宫粉黛无颜色。</strong> <br>
春寒赐浴华清池，温泉水滑洗凝脂。 <br>
侍儿扶起娇无力，始是新承恩泽时。 <br>
云鬓花颜金步摇，芙蓉帐暖度春宵。 <br>
春宵苦短日高起，从此君王不早朝。 <br>
承欢侍宴无闲暇，春从春游夜专夜。 <br>
<strong>后宫佳丽三千人，三千宠爱在一身。</strong> <br>
金屋妆成娇侍夜，玉楼宴罢醉和春。 <br>
姊妹弟兄皆列土，可怜光彩生门户。 <br>
遂令天下父母心，不重生男重生女。</p>
<p>骊宫高处入青云，仙乐风飘处处闻。 <br>
缓歌慢舞凝丝竹，尽日君王看不足。 <br>
渔阳鼙鼓动地来，惊破霓裳羽衣曲。 <br>
九重城阙烟尘生，千乘万骑西南行。 <br>
翠华摇摇行复止，西出都门百余里。 <br>
六军不发无奈何，宛转蛾眉马前死。 <br>
花钿委地无人收，翠翘金雀玉搔头。 <br>
君王掩面救不得，回看血泪相和流。 <br>
黄埃散漫风萧索，云栈萦纡登剑阁。 <br>
峨嵋山下少人行，旌旗无光日色薄。 <br>
蜀江水碧蜀山青，圣主朝朝暮暮情。 <br>
行宫见月伤心色，夜雨闻铃肠断声。</p>
<p>天旋地转回龙驭，到此踌躇不能去。 <br>
马嵬坡下泥土中，不见玉颜空死处。 <br>
君臣相顾尽沾衣，东望都门信马归。 <br>
归来池苑皆依旧，太液芙蓉未央柳。 <br>
芙蓉如面柳如眉，对此如何不泪垂？ <br>
春风桃李花开日，秋雨梧桐叶落时。 <br>
西宫南内多秋草，落叶满阶红不扫。 <br>
梨园弟子白发新，椒房阿监青娥老。 <br>
夕殿萤飞思悄然，孤灯挑尽未成眠。 <br>
迟迟钟鼓初长夜，耿耿星河欲曙天。 <br>
鸳鸯瓦冷霜华重，翡翠衾寒谁与共？ <br>
悠悠生死别经年，魂魄不曾来入梦。</p>
<p>临邛道士鸿都客，能以精诚致魂魄。 <br>
为感君王辗转思，遂教方士殷勤觅。 <br>
排空驭气奔如电，升天入地求之遍。 <br>
上穷碧落下黄泉，两处茫茫皆不见。 <br>
忽闻海上有仙山，山在虚无缥缈间。 <br>
楼阁玲珑五云起，其中绰约多仙子。 <br>
中有一人字太真，雪肤花貌参差是。 <br>
金阙西厢叩玉扃，转教小玉报双成。 <br>
闻道汉家天子使，九华帐里梦魂惊。 <br>
揽衣推枕起徘徊，珠箔银屏迤逦开。 <br>
云鬓半偏新睡觉，花冠不整下堂来。 <br>
风吹仙袂飘飘举，犹似霓裳羽衣舞。 <br>
玉容寂寞泪阑干，梨花一枝春带雨。</p>
<p>含情凝睇谢君王，一别音容两渺茫。 <br>
昭阳殿里恩爱绝，蓬莱宫中日月长。 <br>
回头下望人寰处，不见长安见尘雾。 <br>
唯将旧物表深情，钿合金钗寄将去。 <br>
钗留一股合一扇，钗擘黄金合分钿。 <br>
但教心似金钿坚，天上人间会相见。 <br>
临别殷勤重寄词，词中有誓两心知。 <br>
七月七日长生殿，夜半无人私语时。 <br>
<strong>在天愿作比翼鸟，在地愿为连理枝。</strong> <br>
<strong>天长地久有时尽，此恨绵绵无绝期！</strong></p>
    </div>

    
<footer class="post-footer">
      <div class="post-tags">
          <a href="/tags//"></a>
          </div>
      <nav class="post-nav">
        <a class="prev" href="/post/classic_literature/tang/baijuyi/guang_yi_mai/">
            <i class="iconfont icon-left"></i>
            <span class="prev-text nav-default">《观刈麦》- 白居易</span>
            <span class="prev-text nav-mobile">上一篇</span>
          </a>
        <a class="next" href="/post/classic_literature/tang/baijuyi/pi_pa_xing/">
            <span class="next-text nav-default">《琵琶行》- 白居易</span>
            <span class="next-text nav-mobile">下一篇</span>
            <i class="iconfont icon-right"></i>
          </a>
      </nav>
    </footer>
  </article>
        </div>
        

      </div>
    </main>
    

    <footer id="footer" class="footer">
      <div class="social-links">
      <a href="mailto:alvincat@126.com" class="iconfont icon-email" title="email"></a>
      <a href="https://www.google.com" class="iconfont icon-google" title="google"></a>
      <a href="https://github.com/alvincat" class="iconfont icon-github" title="github"></a>
      <a href="https://weibo.com" class="iconfont icon-weibo" title="weibo"></a>
      <a href="https://www.zhihu.com" class="iconfont icon-zhihu" title="zhihu"></a>
      <a href="https://www.douban.com" class="iconfont icon-douban" title="douban"></a>
      <a href="https://www.bilibili.com" class="iconfont icon-bilibili" title="bilibili"></a>
  
</div>

<div class="copyright">
  <span class="power-by">
    由 <a class="hexo-link" href="https://gohugo.io">Hugo</a> 强力驱动
  </span>
  <span class="division">|</span>
  <span class="theme-info">
    主题 - 
    <a class="theme-link" href="https://github.com/olOwOlo/hugo-theme-even">Even</a>
  </span>

  

  <span class="copyright-year">
    &copy; 
    2017 - 
    2025<span class="heart"><i class="iconfont icon-heart"></i></span><span>alvincat</span>
  </span>
</div>

    </footer>

    <div class="back-to-top" id="back-to-top">
      <i class="iconfont icon-up"></i>
    </div>
  </div>
  <script type="text/javascript" src="/lib/jquery/jquery-3.2.1.min.js"></script>
  <script type="text/javascript" src="/lib/slideout/slideout-1.0.1.min.js"></script>
  <script type="text/javascript" src="/lib/fancybox/jquery.fancybox-3.1.20.min.js"></script>



<script type="text/javascript" src="/js/main.min.4ae89da218555efa0e7093a20b92017d2e1202b66fff9fc2edf4cb8d44b44c6e.js"></script>
  <script type="text/javascript">
    window.MathJax = {
      tex: {
        inlineMath: [['$','$'], ['\\(','\\)']],
        }
    };
  </script>
  <script async src="https://cdn.jsdelivr.net/npm/mathjax@3.0.5/es5/tex-mml-chtml.js" integrity="sha256-HGLuEfFcsUJGhvB8cQ8nr0gai9EucOOaIxFw7qxmd+w=" crossorigin="anonymous"></script>








</body>
</html>
